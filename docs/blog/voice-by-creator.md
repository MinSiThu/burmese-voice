---
slug: burmese-voice-story
title: Start of burmese voice ai
authors:
  name: Min Si Thu
  title: Creator of Burmese Voice AI
  url: http://github.com/MinSiThu
  image_url: https://github.com/MinSiThu.png
tags: [burmese-voice, artificial-intelligence, myanmar, ai,story]
---

# Story behind burmese voice ai

မင်္ဂလာပါ။ ကျွန်တော်ကတော့ မင်းစည်သူပါ။ Burmese Voice AI library ကို လုပ်ခဲ့ပါတယ်။

မြန်မာနဲ့ပတ်သတ်တဲ့ programming library, framework တွေကတကယ်ရှားပါတယ်။ ဒီလိုရှားရခြင်းအကြောင်းကလည်း အများကြီးရှိပါတယ်။ ပြည်တွင်းစစ်, နိုင်ငံရေးမတည်ငြိမ်မှု, စီးပွားရေးချွတ်ခြုံကျမှူအပြင် ပညာရေးနိမ့်ပါးလာခြင်းတွေဟာ ဖန်တီးမှုအသစ်တွေထွက်လာဖို့ တားဆီးရတဲ့အဓိကအကြောင်းရင်းတွေဖြစ်ပါတယ်။

ဒီလိုတွေကြားကနေ AI library တခုဖန်တီးဖို့အတွေးလေးတခုဖြစ်လာပါတယ်။
မြန်မာအသံနှင့် voice command ပေးလို့ရရင်အဆင်ပြေမယ်လို့ တွေးမိပါတယ်။
Voice Command ကို ဗမာစကားနှင့် အဆင်ပြေသွားရင် robotics, gaming, home control, IOT, web interface စတာတွေမှာ အတော်အဆင်ပြေသွားမယ် ထင်ပါတယ်။ 

ဒီိလိုလုပ်ချင်တယ်လို့ ကျွန်တော်စကားစကြည့်တော့ လူတွေက ဒီကောင်ရူးကြောင်ကြောင်တွေ ပြောနေပြီဆိုတဲ့အကြည့်နှင့် နှာခေါင်းရှုံကြပါရော။ တခါတလေတော့လည်း ခက်ခဲပါတယ်။ 

ဟုတ်တော့လည်း ဟုတ်ပါတယ်။ ကျွန်တော်က Foreign PhD လည်းမဟုတ်။ နိုင်ငံရပ်ခြားက နာမည်ကြီးကုမ္ပဏီကြီးတွေမှာ အလုပ်လုပ်တဲ့ programmer လည်းမဟုတ်၊ **ဒီကောင် အာချောင်တယ်** ဆိုတာထက် ပိုတဲ့တုံ့ပြန်မှုလည်း မရခဲ့ပါဘူး။

ဒီလိုနှင့် ကျွန်တော် ဒီ library လေးကို တယောက်တည်းသာလုပ်ဖြစ်ပါတယ်။ ဘယ်သူ့မှလည်း ဘာမှမပြောတော့ပါ။ 
နောက်တော့ တဖြည်းဖြည်းနှင့် ရုပ်လုံးပေါ်လာတော့ release လုပ်ပါတယ်။ ကမ္ဘာကျော်ဖို့လည်း မမျှော်လင့်သလို, ဆရာကြီးဖြစ်ဖို့လည်း မရည်ရွယ်ရိုးအမှန်ပါ။ ဒါပေမဲ့လည်း အားပေးမှုတွေရရှိတဲ့အတွက် ဝမ်းသာမိပါတယ်။

** ဒီ library လေးဟာ မဖြစ်နိုင်ဘူးလို့ထင်တဲ့သူတွေကို ဖြစ်ကြောင်းသက်သေပြချင်တဲ့ အားထုတ်မှုတခုတော့ မဟုတ်ပါဘူး။ ဒီတိုင်း ဖန်တီးချင်တဲ့လူငယ်တယောက်ရဲ့ ဖန်တီးမှုတခုသာဖြစ်ပါတယ်။ ကျွန်တော်တို့က လူငယ်တွေပါ။ ပြည်တွင်းစစ်ဖြစ်နေတဲ့ စုတ်တီးစုတ်ချာနိုင်ငံငယ်လေးက လူငယ်တွေမှာလည်း စိတ်ကူးစိတ်သန်းတွေရှိကြောင်း, သက်သေတခုဖြစ်ပါတယ်။ **

## technical

အဓိကကတော့ ai အသုံးချပြီး Burmese Voice Command ပေးလို့ရအောင်ရည်ရွယ်ပါတယ်။ ဒီလိုရအောင်လုပ်တဲ့နေရာမှာလည်း javascript နှင့် အဓိကရအောင်လုပ်ဖို့ လိုအပ်ပါတယ်။ 

မြန်မြန်ဆန်ဆန် ပေါ့ပေါ့ပါးပါးဖြစ်အောင်လည်း လုပ်ပေးထားသလို အသုံးပြုရအလွယ်ဆုံးဖြစ်အောင်လည်းလုပ်ထားပါတယ်။

ဒီထက်ကောင်းတဲ့ burmese voice library တွေလည်း ပေါ်လာနိုင်ပါတယ်။ ဒီတခုကိုပဲ ပိုကောင်းအောင်ဝိုင်းလုပ်ပေးကြတာလည်း ဖြစ်နိုင်ပါတယ်။ 

ကျွန်တော့်ကို social မှာ follow ထားနိုင်ပါတယ်။

- [Twitter](https://twitter.com/minsith09364146)
- [Linkedin](https://www.linkedin.com/in/min-si-thu-265917171)
- [Facebook](https://www.facebook.com/profile.php?id=100008064318566)
- [Medium](https://medium.com/@minsithu_53495)
- [Youtube](https://www.youtube.com/@mstengine286)